79

 

At quodcunque fuit, si quod fuit, omne doloris
Sordibus obsoluit, neque iam splendescere cultu .
Sustinet ingenium, duplici quod funere sensim
Efferri sentimus: hebes nam luctibus hinc est,
Hinc ipsum frangit, quae frangit cuncta, senectus:
Ut quondam senio rimam faciente dehiscit

Iam putris paries: proprio mox pondere tractum
In proclinatas prosternunt flamina partes.

Scilicet exequias vestro sic ire parenti

Hac ope nitentes, hac cultos mente iubetis?
Namque ex quo tali vos orbos patre reliquit
Nigra dies, turpi macula quae secla notare

Non verita est, tanto dum privat sidere mundum,
Ex hoc nulla mihi diffundunt gaudia vultum:

Et quae sunt solitae vulgo lenire dolorem

Vel ratio, vel longa dies, harum altera tantae
Iacturae meritum menti obiicit: altera longo
Carnifici curae vires acquirit ab aevo.

Ultima restabant animo solatia vict0,

Quas a me exigitis, neque me debere fatebor,
Dulces Pierides, generosae pabula mentis·
Suavibus in studiis Heliconia sacra colentis:

Qua non est animo potior medicina tumenti,
Quum dolor egeritur lacrimis, explendaque fletu
Cura novis iris omnes effundit habenas.

Sed nos Musarum secretum triste petentes
Nescio quis pravae dulcedinis efferat error,
Absentis memores figens in imagine sensusz

Qui dum praeteriti convictus computat aevi,
Atque sibi blanditus in omni quaerit amicum
Historiae cumulo, heu quoties obiecta figuris

·- Lusit amabilibus memores insania sensus?

Nam quocunque meos circunfert lectio visum,

Seu quem iustitiae dotes, aut gratia morum,

Aut iuris commendat apex, aut gloria linguans,
Unicus occurrit nobis Puteanus in illis

Exemplis decorum: quia quem congesta deiciebat

