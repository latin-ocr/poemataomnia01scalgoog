339

Vitulans ovanter morte confecti viri:
Sed circa puppes ultimo aucto spiritus
Excurso, amaris ignibus cremabitur,
¹ Iovem Fugalem plurima incalans prece

Amara fata concremato avertere. 1

Nec agger, aut navale propugnaculum,
Neo crebrisurus pluteus atque scansilia,
Non iuverit lorica, non pinnarum opus,
Sed fumo ut axe conglobatae apiculae,
Vaporis aura, torriumque verbere, ,-
E puppe rostrisque atque rostrorum foris
Crebri petauristae et sedilibus suis

Saltu peregrinam cruentabunt humum.
Procosque multos Graeciae palmarium
Hasta ferentes, inclutos prosapia,

Tuae feroces morte mactabunt manus Ι
Tabo cruentae, amore belli asperrimae.
Sed ipsa luctum non minorem perferam,
Tuo per omne maesta tempus funere.
Nam dira mi illa dira lucescet dies,
Gravissimusque luctuum, anni quo senes
Circum rotantes Noctilucae viderint.

¹Heu heu gemendus et mihi flos est tuus,

Ο pulle, dulcis heu parentum sarcina,
Amore saevum qui draconem saucians
Et illice igni, sauciumque compede

Grata coercens tempus ingratum breve,
A saucio non ipse saucius tamen,
Truncatus aram tu cruentabis patris.
Heu me misellam, et par benignum virginum,
Tuumque bruta conqueror fatum canis:
Quarum sororem terra nutrix alteram
Hiulca devorabit infero specu .
Adulta proxime intuentem incommoda,
Qua late avitus lucus et bustum lupae
Iacet sepultae adulterae oum filio.
Priusquam opem mulgeret infans lacteam,

22⁴*

 

